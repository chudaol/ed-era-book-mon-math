Пояснювальна записка
=============================================
<p>Курс математики – важлива складова навчання і виховання молодших школярів, основоположна частина математичної освіти. Цей курс у системі неперервної освіти ґрунтується на відповідному змісті Базового компонента дошкільної освіти.</p>
<p>Навчання математики в початковій школі виконує низку значущих для загального розвитку особистості учня завдань, серед яких: формування здатності логічно міркувати, уміння виділяти властивості предметів і явищ навколишнього світу; виховання зосередженості, наполегливості, працьовитості, самостійності та ін.; розвиток інтелекту, пам’яті, мовлення, уяви.</p>
<p>Програма з математики для 1–4 класів спрямована на реалізацію мети та завдань освітньої галузі, визначених у Державному стандарті початкової загальної освіти.<p>
<p>Навчання математики забезпечує формування у молодших школярів ключових компетентностей, з-поміж яких основною є «уміння вчитися». У результаті засвоєння змісту математики учні зможуть:<br>
&#8211 сприймати та визначати мету навчальної діяльності;<br>
&#8211 зосереджуватися на предметі діяльності;<br>
&#8211 організовувати свою діяльність для досягнення суб’єктно чи суспільно значущого результату;<br>
&#8211 відбирати й застосовувати потрібні знання і способи діяльності для розв’язування навчальної задачі;<br>
&#8211 використовувати здобутий досвід в конкретній навчальній або життєвій ситуації;<br>
&#8211 висловлювати ціннісні ставлення щодо результату й процесу власної діяльності;<br>
&#8211 усвідомлювати, аналізувати, оцінювати, коригувати результати своєї діяльності.<br>
<p>Основним завданням навчання математики є опанування учнями предметних математичних компетенцій – обчислювальних, інформаційно-графічних, логічних, геометричних, алгебраїчних. Предметні компетенції є структурними елементами змісту математичної освіти. Їх базис становлять знання, уміння, навички, способи діяльності, яких набувають учні в процесі навчання. Результатом засвоєння предметних компетенцій є математична компетентність учнів. У контексті початкового навчання предметна математична компетентність розглядається як здатність учня актуалізувати, інтегрувати й застосовувати в конкретній життєвій або навчальній проблемній ситуації набуті знання, уміння, навички, способи діяльності.</p>
<p>Предметна математична компетентність учнів виявляється у таких ознаках:<br>
&#8211 цілісне сприйняття світу, розуміння ролі математики у пізнанні дійсності; <br>
&#8211 розпізнавання проблем, які розв’язуються із застосуванням математичних методів; <br>
&#8211 здатність розв’язувати сюжетні задачі, логічно міркувати, виконувати дії за алгоритмом, обґрунтовувати свої дії; <br>
&#8211 уміння користуватися математичною термінологією, знаковою і графічною інформацією;<br>
&#8211 уміння орієнтуватися на площині та у просторі;<br>
&#8211 здатність застосовувати обчислювальні навички й досвід вимірювання величин у практичних ситуаціях.<br>
<p>Важливу роль у формуванні компетентності учня відіграє набуття ним досвіду задоволення пізнавальних інтересів, проявів емоційно-ціннісних ставлень, творчої активності, спілкування, соціальних орієнтацій.</p> 

<p>Відповідно до Державного стандарту початкової загальної освіти курс математики будується за такими змістовими лініями: числа, дії з числами; величини; математичні вирази, рівності, нерівності; сюжетні задачі; просторові відношення, геометричні фігури; робота з даними.</p>
<p>Основу змісту початкового курсу математики становить арифметика цілих невід’ємних чисел і вимірювання величин. На пропедевтичному рівні подаються елементи алгебри та геометрії.</p>
<p>Програма побудована концентрично. Зміст розділів у кожному класі розширюється і доповнюється. Таким чином забезпечується поступове розширення і ускладнення навчального матеріалу, його актуалізація, повторення, закріплення. Це сприяє формуванню знань, умінь, навичок і способів діяльності на вищому рівні узагальнення. У зв’язку з цим розділи починаються із узагальнення і систематизації навчального матеріалу, який вивчався у попередньому класі (на попередньому ступені освіти), з подальшим його розвитком.</p>